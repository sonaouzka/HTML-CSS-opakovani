# HTML a CSS - opakování

V dnešním opakování si vezmeme předpřipravenou webovou stránku a doplníme do ní responzivitu. Procvičíme si flexbox, pozicování, i media queries!

## Založení projektu

Udělej si fork tohoto repozitáře a jak už to umíš, naklonuj si ho k sobě. Otevři si složku a prohlédni si obsah.

## Seznámení

Otevři si ```index.html``` a prohlédni si stránku v devtools. Zkus se na ní podívat v různých šířkách.
Podívej se na HTML a CSS. Ve složce `style-basis.css` je už nachystané nějaké stylování. Ty své styly piš do `style.css`. V HTML není potřeba nic upravovat, mazat, ani přidávat, pouze se podívej na jeho strukturu!
Ve složce result se podívej na obrázky výsledné stránky v různých šířkách.
Začneme pěkně mobile first, doporučuji nejdřív si nastylovat stránku pro mobil, pak pokračovat na tablet, laptop a nakonec desktop. 

## Navigace

Podívej se do hlavičky. Nastyluj ji tak, aby její šířka zabírala procenta z celé šířky hlavičky. Kolik procent a za jakých podmínek máš na obrázcích ve složce result.

## Galerie

Všimni si, že fotky se nevejdou do svého kontejneru a přelévají se ven. Zařiď, aby se fotky daly scrollovat do strany, pokud se nevejdou (nápověda opět v results).

## Událost v kalendáři

Tečka, která nám značí událost v kalendáři je momentálně špatně napozicovaná. Napozicuj ji tak, aby byla 10px od horního okraje a horizontálně přesně v půlce svého rodiče.

## Zalamování dashboardu

Podívej se na obsah divu `dashboard`. Máme v něm upomínky, citát, fotky, hudbu, krokoměr a kalendář. Na různých šířkách se tento obsah různě přeskládá. Zařiď, aby layout dashboardu odpovídat výsledným obrázkům.

## Články

V poslední sekci naší stránky vidíme seznam zajímavých článků.
Podívej se, jak kartičky vypadají na různých šířkách a nastyluj je podle zadání. Všimni si, že obrázek je vidět až od určité šířky.

## Bonus

Zamysli se, jak bys stránku oživila. Co by se mohlo stát při kliknutí na jednotlivé elementy? Kde by se mohly brát data? Jak bysis stránku rozvrhla, pokud bys ji psala v reactu?

## Nohy nahoru

Dej si čaj (anebo vínko ;)) a pročti si jednotlivé články, na které jsou na stránce odkazy.
